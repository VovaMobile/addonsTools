# Інструменти для керування додатками


## Інформація
* Автори: Rui Fontes <rui.fontes@tiflotecnia.com>, Angelo Abrantes <ampa4374@gmail.com> and Abel Passos Jr. <abel.passos@gmail.com>"
* Завантажити [стабільну версію][1]
* Сумісність: NVDA версія 2021.1 і новіші


## Основна інформація
Цей додаток надає такі інструменти для керування додатками, яких немає у магазині додатків NVDA.
Щоб отримати доступ до функцій, відкрийте головний діалог додатка через меню NVDA/Інструменти або за допомогою команди, яку попередньо треба призначити у діалозі «Жести вводу».

У головному діалозі ви знайдете список інструментів:
* Пакувальник додатків: Створення резервної копії додатка або надсилання зміненого додатка для тестування чи використання;
* Мультивстановлювач: Дозволяє вибирати додатки з теки та встановлювати їх одночасно;
* Створення/відновлення резервних копій: Дозволяє створювати резервні копії й відновлювати деякі налаштування NVDA, такі як конфігурації, профілі та словники;
* Документація додатків: дозволяє відкрити файл документації.

Щоб отримати доступ до функцій вибраного інструмента, натисніть Tab.
Нижче наведено короткий опис кожного інструмента.


### Пакувальник додатків
У цьому розділі ви знайдете список усіх встановлених додатків, які можна позначати.
Ви можете позначити додатки, які ви хочете запакувати для резервного копіювання або для того, щоб надіслати комусь для тестування чи використання.
Позначивши потрібні вам додатки, натисніть Tab. Ви побачите кнопку «Вибрати», за допомогою якої можна вибрати всі додатки або зняти вибір зі всіх додатків.
Закінчивши, натисніть Tab для переходу на кнопку «Створити» і натисніть Enter.
Вам буде запропоновано вибрати теку, в якій буде збережено додаток.
З'явиться діалог з інформацією про перебіг виконання завдання. Після завершення натисніть «Прийняти» або «Закрити».


### Мультивстановлювач
У цьому розділі ви знайдете кнопку «Виберіть теку з додатками для встановлення...».
Натисніть її, щоб вибрати теку з файлами доповнень, які ви хочете встановити.
Теку буде перевірено на наявність усіх можливих додатків для встановлення. Несумісні додатки або додатки з помилками буде виключено зі списку для встановлення і показано у відповідному повідомленні.
Буде подано список, у якому можна вибрати додатки для встановлення. Після вибору натисніть «Встановити».


### Створення/відновлення резервних копій
Вибравши цей інструмент, ви побачите список можливих елементів для резервного копіювання/відновлення.
Позначте ті, які ви хочете, і виберіть «Створити резервну копію» або «Відновити резервну копію».
Якщо ви вирішите створити резервну копію, ви повинні вказати, де вона буде збережена.
Якщо ви вирішили відновити резервну копію, ви повинні вказати папку, у якій вона збережена, і вибрати потрібний файл.
Після завершення операції результати будуть показані у діалозі.


### Документація додатків
Наостанок тут ви знайдете список встановлених додатків, для яких є документація.
Виберіть той, для якого хочете прочитати документацію, і натисніть кнопку «Відкрити документацію додатка.


## Команди
Доступні дві функції: відкриття головного діалогового вікна та завершення процесу NVDA у випадку, якщо NVDA зависла.
Обидві функції не мають призначених команд.
Ви можете призначити/змінити їх у діалозі «Жести вводу» у розділі «Інструменти додатків».

[1]: https://github.com/ruifontes/addonsTools/releases/download/2024.03.25/addonsTools-2024.03.25.nvda-addon
